# Medamo

## De geschiedenis van Medamo

Barbara werkte bij Trichis maar had het gevoel dat er wat te realiseren was als iedereen een beetje mee deed, wat niet het geval was. Op een bepaald moment dacht ze: „Misschien moeten de mensen niet veranderen maar moet IK veranderen”. Ze wilde iets voor zichzelf gaan doen, iets ‚eigens’. Barbara kende Loes en Leon toen een jaartje. Zij runden samen het bureau ‚Leon en Loes’. Barbara had een proefperiode van een half jaar bij Leon en Loes, maar na 3 maanden was de samenwerking in die samenstelling niet langer houdbaar. Het ging uit tussen Leon en Loes en het werkte allemaal niet zo. Er was behoefte aan een goede rolverdeling. Dit was een leuk experiment en hieruit heeft men geleerd dat leren samenwerken een proces is. Een half jaar praten over dingen en dingen DOEN zijn totaal andere dingen. Het was een bewuste keuze om samen iets nieuws te starten. Even blanco en nergens aan verbonden zijn. Vervolgens rees er de vraag: ‚Wat doen we, er is immers geen werk en geen studio? Ze hadden een bepaalde basis meegenomen vanuit Leon en Loes waar ze op voort konden borduren. Barbara en Loes merkten in deze periode dat het samenwerken goed ging en dat dit ook als vanzelf verliep. De communicatie tussen hen verloopt goed,  en opdrachtmatig werken vormt geen probleem.Op 1 juli 2012 werd Medamo officieel ingeschreven bij KVK, terwijl ze alleen dat jaar samen bezig waren. Barbara heeft de Design Academy in Eindhoven gedaan. Daar heef ze eerst ruimtelijk gewerkt en na 4 jaar bedacht ze zich dat ze iets met grafisch wilde gaan doen. Loes heeft aan de Willem de Kooning Academie Grafisch Ontwerp gestudeerd. Loes heeft de voorkeur voor opdrachten die from scratch opgezet moeten worden en waar veel vrijheid in zit voor wat betreft de vorm die het uiteindelijk krijgt. Als het canvas ‚blank’ en de opdrachtgevers leuk zijn leidt dit tot een inspirerende inhoud (Network Notebooks). Interessante inhoud die op zijn beurt weer te vertalen is naar een vorm zonder dat er al te veel restricties aan vast zitten. Barbara geeft de voorkeur aan culturele opdrachtgevers die vertrouwen stellen in hun expertise om iets nieuws te creëren. 

Tot de klanten van Medamo behoren onderwijsinstellingen, onderzoeksinstellingen, commerciële partijen (business-to-business corporate opdrachten), NGO en Non-Profit organisaties maar ook particulieren. Enkele namen zijn: Network Notebooks Institute Of Network Cultures Hogeschool van Amsterdam, A.hak, RDM, NGO’s, Hivos.

